# Components del sistema informàtic

* [Resum](https://gitpitch.com/jrodr236/som/master?p=ComponentsDelSistemaInformatic)
* Exercicis teòrics: *moodle*
* Exercicis pràctics: *no n'hi ha.*

## Sistema informàtic

Un **sistema informàtic** és el conjunt d'elements necessaris per a la realització i l’explotació d'aplicacions informàtiques. S’hi inclouen els elements de programari, de maquinari i els humans.

![Sistema informàtic](http://btechsmartclass.com/CP/images/software-hardware-user.png)

Podem definir la **informàtica** com la ciència que estudia el tractament automàtic i racional de la informació.

## Part física d'un sistema informàtic

El **maquinari** _**\(hardware\)**_ fa referència a tot allò que podem veure i tocar.

> Exemples: el monitor, el teclat, la CPU, etc.

## Part lògica d'un sistema informàtic

El **programari** _**\(software\)**_ és compost per tot allò que fem servir en el camp de la informàtica que no podem veure ni tocar.

> Exemples: jocs d’ordinadors, programes de comptabilitat, sistemes operatius, etc...

### Tipus de programari:

El **programari bàsic** és el conjunt de programes que l’equip físic necessita per a tenir capacitat de treballar. Aquests configuren el que s’anomena sistema operatiu.

> Exemples: Unix, Linux, Windows, OS X, etc...

El **programari d'aplicació** són els programes que fan que l’ordinador desenvolupi una tasca determinada.

> Exemples: Microsoft Office, Firefox, etc...

## Part humana d’un sistema informàtic

### Usuari

És la persona que utilitza la informàtica com a eina per a desenvolupar el seu treball o com a ajuda en una activitat.

Cal tenir uns coneixements informàtics bàsics i, particularment, tenir uns grans coneixements sobre el funcionament de l’aplicació informàtica que està utilitzant.

> Per exemple, l’usuari d’aplicacions ofimàtiques.

### Personal informàtic

És el conjunt de persones que desenvolupen diferents funcions relacionades amb la utilització dels ordinadors en una empresa. Controlen i manipulen les màquines perquè donin el servei adequat als usuaris.

Es poden dividir en dos grups:

**Administració del sistema**: assegurar el bon funcionament del sistema informàtic i la xarxa _\(hardware\)_.

**Desenvolupament d'aplicacions**: crea i manté aplicacions informàtiques _\(software\)_.

![Administrador vs. Programador](https://blog.professorbeekums.com/img/2017/1/sevssa.png)
*Administrador vs. Programador*
