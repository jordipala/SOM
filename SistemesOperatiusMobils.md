Sistemes Operatius Mòbils
======================

Història
-----------

![First mobiles](https://cdn.thomasnet.com/kc/thumbs/3172.png)

Els primers mòbils s'utilitzaven per enviar i rebre trucades i poca cosa més. Aquests dispositius utilitzaven uns sistemes operatius desenvolupats específicament per cada model de mòbil.

![Evolution of the Mobile Phone](https://irishtechnews.ie/wp-content/uploads/2016/04/the-evolution-of-the-mobile-phone-1-638.jpg)

A partir dels 2000, quan les funcionalitats dels mòbils van començar a crèixer, es van començar a utilitzar sistemes operatius genèrics (com Symbian o Series 40), que funcionaven a diferents tipus de mòbils.

![Symbian](https://i1.wp.com/hipertextual.com/archivo/wp-content/uploads/2014/10/Symbian1.jpg?resize=670%2C413&ssl=1)

Va ser el 2007, amb l'aparició del primer iPhone, a on la situació va canviar radicalment: iOS (abans anomenat iPhone OS), i més endavant Android, van esdevenir els dos sistemes que, fins a l'actualitat, dominen el mercat dels dispositius mòbils, tant _smartphones_ com _tablets_.

La resta dels sistemes operatius no van ser capaços d'adaptar-se a les característiques de la nova generació de mòbils intel·ligents:
- Pantalles tàctils
- Sense botons
- Connectats a Internet


![Android & iOS](https://boygeniusreport.files.wordpress.com/2016/11/iphone-android.jpg?quality=98&strip=all)

Altres sistemes operatius per mòbils i _tablets_ a destacar són:
- **Windows Phone**: creat per Microsoft, molt interessant per la integració amb els altres sistemes Widnows, no ha aconseguit gaire quota de mercat.
- **Blackberry OS**: utilitzat en els dispositius mòbils Blackberry, molt populars abans de l'arribada dels smartphones.
- **Ubuntu Touch**: pretèn portar l'experiència d'Ubuntu als dispositius mòbils. Actualment abandonat per Canonical (desenvolupador d'Ubuntu), però recuperat per la comunitat.
- **Fuchsia**: un misterios sistema operatiu de Google que podria substituïr Android.
- **Tizen**: projecte de la _Linux Foundation_, desenvolupat per Samsung i Intel, actualment implementat en uns pocs dispositius de Samsung (smartwatches, cameres, smartphones), però preparat per manegar qualsevol mena de dispositiu (TV intel·ligents, neveres, aires acondicionats, reproductors de DVD, etc...).
- **Sailfish OS**: utilitzat en dispositius de la marca Jolla. Jolla és una empresa Finlandesa, fundada per antics membres de Nokia.


Sistemes operatius mòbils més utilitzats
-------------------------

En l'actualitat, els sistemes operatius mòbils més utilitzats són Android i, en segon lloc, iOS.

![Smartphone Sales](https://upload.wikimedia.org/wikipedia/commons/8/83/World_Wide_Smartphone_Sales.png)


Quota de mercat
--------------

[Quota de marcat dels sistemes operatius de mòbils i tablets.](http://gs.statcounter.com/os-market-share/mobile-tablet/worldwide/#monthly-201709-201809-bar)


Característiques
-----------

[Comparativa dels sistemes operatius mòbils.](https://en.wikipedia.org/wiki/Comparison_of_mobile_operating_systems#About_OS)


Android
-------

![Android](https://cdn2.techadvisor.co.uk/cmsdata/features/3542628/Android_L_design_interface_thumb.png)

El sistema operatiu número u en popularitat. Amb la quota de mercat propera al 85%, el sistema operatiu de Google es caracteritza per ser obert i disponible per qualsevol fabricant interessat en utilitzar-lo per els seus dispositius mòbils.

No obstant, aquesta disponibilitat ha creat una gran fragmentació. es poden trobar innumerables dispositius de milers de formes i funcionalitats amb totes les versions d'Android disponibles. A més, la possibilitat que cada fabricant inclogui la seva pròpia capa sobre l'original, propicia que l'experiència de l'usuari no sigui sempre la desitjada per Google i les actualitzacions triguin a arribar.

Per altra banda, una penetració de mercat tan gran ha propiciat que, encara que en un primer moment iOS va ser el SO més popular per als desenvolupadors, aquests dediquen cada cop més esforços per dissenyar les seves apps per als usuaris d'Android.

iOS
---

![iOS](https://photos5.appleinsider.com/gallery/27993-42763-0-28317-22777-27973-21832-25629-21575-24846-170605-iOS11-l-l-2-l-l-l.jpg)

El que caracteritza a iOS davant la resta és que és un sistema operatiu tancat. Apple no permet que es modifiquin característiques internes del sistema més enllà de les limitades opcions que dona als ajustos. No obstant, un sistema tancat permet oferir sempre una experiència més estable, tal i com va dissenyar el fabricant en un principi. Tot i així, a molts usuaris que busquen una major personalització, se li poden quedar curtes les opcions que li dona Apple.

Per altra banda, com també sol ser habitual en els productes de l'empresa, no es llicencien a tercers, el que fa que tan sols els iPhone disposin d'aquest sistema operatiu.



Apps
------

![APPs](http://prevenblog.com/wp-content/uploads/apps2.jpg)

Una app (aplicació mòbil) és una aplicació informàtica dissenyada per ser utilitzada en telèfons intel·ligents, tauletes tàctils i altres dispositius mòbils.

Es poden adquirir a través de plataformes de distribució d'aplicació. Algunes aplicacions són gratuïtes, mentre que altres han de ser comprades.

Solen ser descarregades de la plataforma de distribució (Google Play, APP Store, ...) a un dispositiu de destinació mòbil com un iPhone, una Blackberry o un telèfon d'Android, però de vegades poden ser descarregades directament a ordinadors, tant portàtils com de sobretaula.
