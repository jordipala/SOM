Gestió d'arxius en mode text -  - Exercicis pràctics
====================================

1. Esmenta 5 tipus d'extensions de fitxer i explica quin tipus d'arxiu representen.

2. Amb comandes crea la següent estructura de directoris:

```
1SMX
├───CSS
├───M01-MME
│   ├───APUNTS
│   │   ├───UF1
│   │   ├───UF2
│   │   └───UF3
│   └───PRACTIQUES
├───M02-SOM
│   ├───APUNTS
│   └───PRACTIQUES
├───M03-AO
├───M05-XL
├───M08-AW
│   ├───HTML
│   └───READY_PLAYER_ONE
├───M09-ANG
└───M10-FOL
```

3. Esborra tots els subdirectoris de `M01-MME`

4. Mou el directori `CSS` a dins de `M08-AW`

5. Crea el següent directori: `M01-MME-COPIA` i, amb una sola comanda, copia tot el contingut que hi ha dins `M01-MME`.

6. Amb una sola comanda, mostra tota l'estructura de directoris que has creat.

7. Amb un editor de textos sense format (per exemple, el _notepad_), crea un fitxer de text anomenat `PROVA.TXT` i escriu algun text a dins.

8. Copia aquest fitxer a dins `M01-MME\APUNTS` i a `M01-MME\PRACTIQUES`.

9. Esborra el fitxer  `M01-MME\APUNTS\PROVA.TXT`.

10. Reanomena `PROVA.TXT` a `PROVA2.TXT`.

11. Mou el fitxer `PROVA2.TXT` a `M02-SOM`.

12. Amb una comanda, mostra el contingut de `PROVA2.TXT`.

13. Aconsegueix que el fitxer `PROVA2.TXT` tingui l'atribut de només lectura. Després, intenta modificar-lo.

14. Aconsegueix que el fitxer `PROVA2.TXT` tingui l'atribut d'ocult. Es mostra amb la resta dels fitxers?


Grimpades
---------

1. Utilitzant la comanda ATTRIB, feu que un fitxer anomenat NOPUCBORRAR.TXT no pugui eliminar-se.

2. Utilitzant la comanda ATTRIB, feu que un fitxer anomenat NOPUCVEURE.TXT sigui ocult.

3. Aconsegueix un mitjà per instal·lar el sistema FreeDOS o l'antic MS-DOS. Instal·la-ho en una màquina virtual, i fes algunes proves de les comandes que hem vist a classe.