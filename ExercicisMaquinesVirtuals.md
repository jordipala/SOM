# Màquines virtuals - Exercicis pràctics

> Les pràctiques es corregiran a classe. Cada pràctica, excepte les grimpades, l'explicarà un/a alumne/a escollit aleatòriament.

## Pràctiques guiades

>Seguint les **indicacions del professor**, realitza les tasques següents. Adjunta **captures de pantalla** i explicacions dels passos més importants.

1. Inicia les descàrregues que necessitaràs per les pràctiques. Desa-les al teu disc dur extern:
   - _VMWare Workstation_ per Windows.
   - Màquina virtual Windows de proves (descomprimeix-la).
   - ISO per instal·lar Ubuntu.

   Recorda que pots accedir-hi via `Fitxers > Ctrl+L > smb://192.168.0.17`.

1.  Configura el gestor de màquines virtuals per poder-ho fer servir a l'institut i a casa (`Edit > Preferences > Default Location for Virtual Machines`).

3. Obre la màquina virtual de Windows però no l'arrenquis. A partir del menú de configuració que trobaràs al _VMWare Workstation_, mostra les següents dades de la màquina virtual:
   * Tipus i versió del sistema operatiu (Options > General)
   * Ubicació de la màquina virtual (Working directory)
   * Quantitat de memòria
   * Quantitat de processadors
   * Ubicació de l'arxiu del disc dur virtual (Disk file)
   * Mida actual del disc dur (Current size)
   * Mida màxima del disc dur (Maximum size)
   * Imatge ISO connectada al DVD (Use ISO image file)
   * Tipus de xarxa (Network connection)
   * Memòria de vídeo

4. Revisa el hardware real i el seu estat amb l'aplicació `Monitor del Sistema`. Deixa-la oberta mentre fas totes les pràctiques.
   Fes els canvis en la configuració a la màquina virtual que t'indiqui el professor:
   * RAM (Redueix la memòria de la màquina virtual en funció de la quantitat de memòria del teu PC.
   * Número de processadors
   * Desactiva la xarxa per evitar perdre rendiment per les actualitzacions.

4. Arrenca la màquina virtual. Dins del sistema Windows Virtual, executa l'administrador de tasques.
   * A la màquina real, com ha canviat la memòria ocupada?
   * A la màquina virtual, quanta memòria hi ha en total?
   * A la màquina virtual, quanta memòria està utilitzada?
   * Raona: creus que la quantitat de memòria assignada a aquesta màquina virtual és correcta? Perquè?


## Pràctiques independents

>Ara, fes de forma independent:

1. Instal·la l'Ubuntu en una màquina virtual. Mira de fer-ho de forma autònoma. Recorda que el fitxer ISO correspon a una imàtge de DVD.

3. Mostra la quantitat de RAM d'aquesta màquina en la configuració del _VMWare Workstation_.

4. Verifica l'ús de la màquina virtual d'Ubuntu:
   * Crea un document de text
   * Troba el document de text creat amb un navegador d'arxius
   * Navega per Internet

## Pràctiques per fer a casa

>Fes les següents tasques al teu **ordinador de casa**. Adjunta **captures de pantalla** i explicacions dels passos més importants.

1. Instal·la-ho el _VMWare Workstation_ al teu ordinador personal de casa.

2. Configura el gestor de màquines virtuals per poder obrir les màquines que utilitzem a classe.

3. Obre alguna de les màquines virtuals que utilitzem a classe.

## Grimpades

>Les següents pràctiques son especialment difícils. La correcció a classe serà voluntària, però seran avaluades quan es lliurin al moodle.

1. A dins d'una màquina virtual, instal·la el programari VirtualBox.

2. Dins del VirtualBox, crea una nova màquina virtual i instal·la el sistema ReactOS. Mostra algunes captures del sistema funcionant.

3. Fes una llista i una breu descripció de les aplicacions que té integrat el ReactOS.

4. Instal·la un emulador d'Android. Mostra algunes captures del sistema funcionant.
