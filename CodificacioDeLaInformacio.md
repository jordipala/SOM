Codificació de la informació
============================

Definició de la informació
--------------------------

La **informació** és el resultat de la manipulació de les dades.

La **informació** és tota forma de representació de fets, objectes,
valors, idees, etc., que permet la comunicació entre persones i
l’adquisició del coneixement de les coses.

Elements de la informació
-------------------------

La **informació** és formada per les dades. Les dades s’utilitzen per a
produir informació que ens ajuda a prendre decisions.

Les **dades** són fets o objectes que no han estat manipulats.

Els tipus de dades bàsics utilitzats pels ordinadors son:

-   **Numèriques**. Formades per nombres (0, 1, ..., 9).
-   **Alfabètiques**. Formades per lletres (A, B, ..., Z).
-   **Alfanumèriques**. Formades per tots els caràcters.

Els ordinadors també emmagatzemen dades complexes: *imatges, audio, vídeo, etc...*

Un **codi** és la manera diferent d’interpretar una mateixa informació.

> Per exemple, el símbol X, fent servir el codi alfabètic, és una
    lletra, mentre que si apliquem el codi de les xifres romanes és el
    nombre 10.

El sistema binari
-----------------

Per a un ordinador totes les dades són nombres: les xifres, les lletres,
qualsevol símbol, i fins i tot les instruccions són nombres.

Qualsevol quantitat, frase o dada s’emmagatzema en forma de zeros i uns.

L’ordinador utilitza un sistema de numeració diferent del sistema
decimal: **el sistema binari**.

L’ordinador pot representar les dades bàsiques de dues maneres:

-   mitjançant sistemes numèrics
-   mitjançant codis alfanumèrics

Mesura de la informació
-----------------------

El **bit** és la unitat base de mesura de la informació, que indica la
quantitat mínima que forma la informació. Es representa mitjançant dos
símbols, 0 i 1, anomenats bits.

Un grup de vuit bits s’anomena **byte**. Aquest grup també es coneix amb
el nom d’octet.

Prefixos d’ús convencional en informàtica
-----------------------------------------

![Prefixos](img/prefixos.png)
*https://ca.wikipedia.org/wiki/Byte*


L’ús convencional ha provocat confusions:

* 1.024 (2¹⁰) no és 1.000 (10³).
* 1 kilobyte és diferent de 1 kilobit.

> En general s'acostumen a utilitzar els prefixos amb múltiples binaris.
> A vegades, però, s'utiliten els prefixos del *Sistema Internacional*. Per exemple: en les connexions a Internet (1 Giga = 1000x1000x1000 *bits* per segon, 1Gbps); o en alguns dispositius d'emmagatzematge (1 Tera = 1000x1000x1000x1000 *Bytes*, 1TB).

**EXEMPLE: https://support.apple.com/es-us/HT201402**

Es recomana que el bit es representi amb el símbol b i el byte amb el
símbol B.

> Exemple de conversió d'unitats de mesura:
disposem d’un disc dur amb una capacitat de 250 GB. A quants bytes i
bits equival?

![Conversió bytes](img/conversio-byte.png)


Sistemes de representació de la informació numèrica
------------------------------------------

Un **sistema de numeració** permet representar la informació numèrica
per mitjà de dades de significació numèrica i operar-hi, amb uns símbols
i unes regles determinats.

Un **sistema de numeració** és el conjunt dels símbols i les normes que
s’utilitzen per a la representació de la informació numèrica.

En tot sistema de numeració hi ha una base del sistema que indica el nombre de símbols que podem utilitzar. La notació és: *(base*.

Els **sistemes de numeració** són conjunts de dígits utilitzats per a
representar quantitats.

Sistemes de numeració amb base:
* decimal (10)
* binari (2)
* octal (8)
* hexadecimal (16)
* etc...

Sistemes de numeració sense base:
* romà (utilització més complicada).

Una **magnitud analògica** -com una tensió elèctrica o la velocitat-
pot tenir qualsevol valor dins d’un interval continu.

> Per exemple, la tensió a la sortida d’un micròfon podria ser dins de
    qualsevol valor entre 0 mV i 10 mV.

En la **representació digital**, les quantitats –representades per
dígits– no poden tenir qualsevol valor, sinó sols valors discrets.

> Per exemple, un rellotge digital marca el temps del dia en forma de
dígits decimals (hores, minuts i segons). Ara bé, el temps varia d’una manera contínua, però la posició de les busques del rellotge
no varia d’una manera contínua, sinó a passos (segons). És a dir, el
rellotge només pot donar valors discrets.

Un **sistema digital** és una combinació de dispositius (generalment
electrònics) dissenyada per a manipular quantitats físiques o informació
que estigui representada de manera digital

> Per exemple, els ordinadors, les calculadores digitals, els equips
d’àudio i vídeo digital, els telèfons digitals, etc.

La tecnologia digital utilitza molts sistemes de nombres. Els més comuns
són:

### Sistema binari.
És el sistema de numeració que utilitzen internament els circuits digitals que configuren el maquinari dels ordinadors
        actuals.

* Base: 2.
* Símbols: 0 i 1 (bits).
* Una combinació de vuit bits s’anomena byte

> Per exemple: `10011001`

### Sistema decimal.

És el més conegut.

-   Base 10.
-   Símbols: 0, 1, 2, 3, 4, 5, 6, 7, 8, i 9.

### Sistema hexadecimal.

Com que és molt fàcil la conversió amb el sistema binari, l'hexadecimal s'utilitza molt per representar números en binari d'una forma més compacta.

* Base 16.
* Símbols: 0, 1, 2, 3, 4, 5, 6, 7, 8, 9, A, B, C, D, E, F.







# PENDENT ->


Teorema fonamental de la numeració
----------------------------------

El **teorema fonamental de la numeració** (TFN) diu que el valor decimal
d’una quantitat expressada en altres sistemes de numeració s’expressa
segons el polinomi següent:

... + x4b4 + x3b3 + x2b2 + x1b1 + x0b0 + ...

en què el símbol b representa la base i x són els dígits del nombre.

Conversió entre sistemes de numeració
-------------------------------------

### Conversió de nombres enters

Conversió d’una base b a base 10.

-   Teorema fonamental de la numeració

    -   Exemple d’aplicació del teorema fonamental de la numeració
    -   Representeu el 4123(5 en base 10 segons el teorema fonamental de
        la numeració.
    -   4123(5 = 4 x 53 + 1 x 52 + 2 x 51 + 3 x 50 = 500 + 25 + 10 + 3 =
        538 (10

<!-- -->

-   Regla de Ruffini

![](Pictures/10000000000002E1000000E6E962EB0967640E4B.png){width="16.302cm"
height="5.087cm"}

Conversió de base decimal a base b

-   Divisions successives per la base.

    -   Es tracta d’anar dividint el nombre i els quocients successius
        entre la base fins que trobem un quocient més petit que el
        divisor (base).
    -   La unió de tots els residus obtinguts escrits en ordre invers i
        de l’últim quocient ens donarà el resultat buscat.

-   Exemple

    -   Passeu el nombre 75~(10~ a base 2.
    -   75/2 = 37 + residu 1
    -   37/2 = 18 + residu 1
    -   18/2 = 9 + residu 0
    -   9/2 = 4 + residu 1
    -   4/2 = 2 + residu 0
    -   2/2 = 1 + residu 0
    -   El resultat és:
    -   1 (últim quocient)
    -   0 (últim residu)
    -   0 (penúltim residu)
    -   1 (antepenúltim residu)
    -   0 (...)
    -   1 (...)
    -   1 (...)
    -   El resultat serà: 1001011~(2~

Conversió de base b a base b’

-   1\) Passar el nombre en base b a base 10.
-   2\) Passar el resultat anterior a la base b’.
-   Exemple: passeu el nombre 101(2 a base 3.

    -   1\) 101(2: és el 5 en base 10. Heu d’aplicar el TFN.
    -   2\) 5(10: és el 12(3. Podeu aplicar la regla de Ruffini.

### Conversió de nombres decimals

Conversió d'una base b a base 10

-   S'utilitza el teorema fonamental de la numeració.
-   Exemple: passeu el nombre 210,3(4 a base 10
-   210,3(4 = 2 x 42 + 1 x 41 + 0 x 40 + 3 x 4–1 = 32 + 4 + 0 + 3/4 =
    32 + 4 + 0 + 0,75 = 36,75(10

Conversió de base decimal a base b

-   Exemple: Passeu el nombre 12,35~(10~ a base 2

    -   1\) Prenem la part entera i seguim el mateix procés que amb els nombres
        enters (mètode de les divisions successives).
    -   12~(10~ = 1100~(2~
    -   2\) A continuació, agafem la part fraccionària del nombre, 0,35, la
        multipliquem per la base i n’agafem la part entera.
    -   0,35 x 2 = 0,70. Agafem el valor 0 del 0,70.
    -   3\) Repetim el procés anterior amb la part fraccionària del resultat
        anterior.
    -   0,70 x 2 = 1,40. Agafem el valor 1 d’1,40.
    -   4\) Repetim el procés anterior amb la part fraccionària del resultat
        anterior.
    -   0,40 x 2 = 0,80. Agafem el valor 0 de 0,80.
    -   5\) Com més vegades repetim el procés, més precís serà el resultat. El
        resultat serà 1100,010~(2~

### {#anchor-17}Conversió binari-hexadecimal

Amb el nombre binari fem grups de quatre dígits començant per la dreta,
i s'utilitza la taula adjunta.

-   Exemple de binari-hexadecimal: passeu 101011~(2~ a hexadecimal. El
    procés pot ser:
-   1\) 1.011~(2~ en base 10 és 11; i correspon a l’hexadecimal B.
-   2\) 10~(2~ en base 10 és 2; i correspon a l’hexadecimal 2.
-   El resultat que obtenim és 2B~(16~.

Pot fer-se servir el mateix mètode per a passar d'hexadecimal a binari.

Operacions bàsiques amb sistemes de numeració
---------------------------------------------

De la mateixa manera que en el sistema de numeració decimal podem fer
les operacions bàsiques de càlcul (suma, resta, multiplicació i
divisió), en el sistema binari octal i hexadecimal també les podem fer.

-   Als apunts es poden veure alguns exemples.

Representació dels nombres enters
---------------------------------

Els ordinadors poden fer servir diferents mètodes per a representar
internament els nombres enters, positius i negatius. Entre altres
mètodes destaquen:

-   Decimal empaquetat (més senzills per a les persones)
-   Mòdul i signe.
-   Complement a 1.
-   Complement a 2.
-   Excés a 2n–1. (simplifiquen operacions aritmètiques a l'ordinador)

La **paraula** és el nombre de bytes que pot gestionar l’ordinador, és a
dir, el nombre de bits que l’ordinador és capaç de manipular per a fer
operacions internes. Aquesta quantitat depèn del disseny de la màquina:
hi ha ordinadors amb paraules de 8, 16, 32 i 64 bits. Per això, la
representació d’un mateix nombre serà diferent en màquines de paraules
diferents.

-   Per exemple, un ordinador amb paraula de 8 bits pot treballar amb 28
    = 256 combinacions diferents, i un de 32 bits amb 232 =
    4.294.967.200.

### Decimal empaquetat

El procés de càlcul que seguirem en utilitzar el mètode del decimal
empaquetat és el següent:

-   a\) Cada dígit es representa amb quartets.
-   b\) 2 dígits s’utilitzen per a omplir un byte.
-   c\) El signe se situa en l’últim quartet del byte que és més a la dreta.
-   d\) Els quartets no utilitzats d’alguns bytes s’omplen amb zeros.
-   Exemple: representem +1999:

    -   01999 +
    -   0000 00011001 10011001 1100

### Mòdul i signe

El mètode de mòdul i signe representa els nombres positius i negatius de
la manera que s’indica a continuació:

-   el nombre es passa a binari i el resultat es col·loca en el byte de
    dreta a esquerra.
-   Cal recordar que el bit en què es guarda el signe se situa a la part
    esquerra del byte.
-   Les posicions no utilitzades s’omplen amb zeros.
-   Exemples:

    -   Representem el nombre 10(10:0 0 0 0 1 0 1 0
    -   Representem el nombre –10(10:1 0 0 0 1 0 1 0

### Complement a 1 (C – 1)

El mètode de **complement a 1** (C – 1)

-   representa els nombres positius igual que el mètode de mòdul i
    signe.

<!-- -->

-   Per als nombres negatius el procés és el següent:

    -   a\) Es representa com a positiu.
    -   b\) Es canvien els bits 0 per 1 i els bits 1 per 0.

-   Exemple: representem el nombre –10(10

    -   1\) El binari serà 0 0 0 0 1 0 1 0.
    -   2\) Canviem els bit 0 per 1 i el bit 1 per 0.
    -   El resultat serà: 1 1 1 1 0 1 0 1.

### Complement a 2 (C – 2)

El mètode de **complement a 2** (C – 2)

-   representa els nombres positius igual que en el mètode de mòdul i
    signe.
-   Per als nombres negatius el procés és el següent:

    -   a\) Es representa igual que el mètode de complement a 1.
    -   b\) Se suma el valor 1 al bit que és més a la dreta.

-   Exemple: Representem el nombre –10(10

    -   1\) El complement a 1 serà 1 1 1 1 0 1 0 1.
    -   2\) Sumem 1 al bit que és més a la dreta.
    -   3\) El resultat serà 1 1 1 1 0 1 1 0.

### Excés a 2^n-1^

Al mètode d'excés a 2n-1, la variable n representa el nombre de bits que
forma la paraula de l’ordinador. El procés de càlcul que seguirem és el
següent:

-   a\) Valor = 2n – 1 + nombre.
-   b\) Passem el valor a binari.
-   c\) El col·loquem en el byte.
-   Exemple: representem el nombre 10(10

    -   1\) Valor = 2n – 1 + 10 = 28 – 1 + 10 = 128 + 10 = 138.
    -   2\) El valor 138 en binari és 1 0 0 0 1 0 1 0.
    -   3\) El resultat serà 1 0 0 0 1 0 1 0.

Representació dels nombres decimals
-----------------------------------

Després de veure els mètodes per a representar nombres enters, passem a
veure'n alguns per a nombres amb xifres decimals.

Els mètodes principals per a representar nombres decimals son:

-   En coma fixa.
-   En coma flotant.

### Coma fixa

Al mètode de coma fixa, el punt decimal de les quantitats se situarà en
un lloc determinat.

-   S'utilitzen els mateixos mètodes que les representacions enteres,
    però amb una quantitat de dígits fixe per als decimals.
-   Exemple:

    -   4 bits per a les xifres enteres i 4 bits per a les decimals
    -   1 1 0 0 . 1 1 0 0 representa 12,12

### Coma flotant

Al mètode de coma flotant, el punt decimal de les quantitats no és fixe,
pot variar en funció d'un exponent.

-   r = m · be
-   Exemples:

    -   2,71828 x 10-2 = 0,0271828
    -   2,71828 x 102 = 271,828

![](Pictures/100000000000025200000060BF6000E8D01F731A.png){width="15.714cm"
height="2.538cm"}

Sistemes de representació de la informació alfanumèrica
----------------------------------------

L’ordinador només entén la informació en forma de senyals elèctrics que
nosaltres representem mitjançant dos símbols, el 0 i l’1. L'ordinador
treballa i opera seguint les regles de l’aritmètica binària.

Els dispositius d'entrada/sortida (ex: teclat) transmeten els caràcters
per mitjà d'un tren d'impulsos seguint els anomenats **codis externs**.

A l'interior l’ordinador s’utilitza un únic codi binari per a totes les
dades, independentment d’on vinguin. Aquest codi s’anomena **codi
intern** o codi alfanumèric, i és diferent d’un fabricant a un altre.

-   Exemple: IBM fa servir el codi EBCDIC als grans ordinadors, i als
    microordinadors aplica el codi ASCII.

Hi ha d’haver una conversió de codis entre formes externes i internes.

-   Aquesta conversió es pot fer dins del mateix dispositiu d’entrada,
    dins del processador, abans d’arribar al processador, en un
    dispositiu anomenat interfície o connexió.

En tot aquest procés de transmissió de la informació, hi ha un sistema
de control d’errors per a assegurar que les dades arribin correctament a
la destinació.

-   Exemple: control de paritat.

    -   Paritat parella. El nombre total de bits 1 en cada byte ha de
        ser parell; si no, en el bit de paritat es posa un 1 i, en cas
        contrari, es posa un 0.
    -   Paritat senar. El nombre total de bits 1 en cada byte ha de ser
        senar; si no, en el bit de paritat es posa un 1 i, en cas
        contrari, es posa un 0.


Codificació interna de les dades
------------------------------

Es denomina **codificació** la manera diferent d’entendre un mateix
símbol en funció del sistema d’avaluació que fem servir.

-   Exemple: No té el mateix significat el símbol X interpretat com a
    lletra que com a nombre en el sistema de codificació romana.

Tenim diferents sistemes de codificació interna de les dades:

-   Codi **ASCII**. És un codi que es fa servir avui dia per a
    representar cada caràcter en forma d’un byte i que s’aplica
    principalment en els microordinadors.
-   Codi **EBCDIC**. També és un codi de 8 bits i s’aplica principalment
    en grans ordinadors.
-   Codi **Unicode**. És un codi de 16 bits; per tant, el nombre de
    caràcters que podem representar és de 216: 65.536 caràcters (tots
    els idiomes, no només l'alfabet llatí com els anteriors)
