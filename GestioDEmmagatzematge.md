Gestió d'emmagatzematge
====================================


* [Resum](https://gitpitch.com/jrodr236/som/master?p=GestioDEmmagatzematge)
* Exercicis teòrics: _moodle_
* [Exercicis pràctics](ExercicisGestioDEmmagatzematge.md)


Optimització del funcionament dels dispositius d’emmagatzematge
------------------

Els dispositius d’emmagatzematge o memòries secundàries són els suports d’informació que tenen
com a característica principal que la informació no es perd quan no hi arriba el corrent elèctric a
diferència de la memòria principal. En podem indicar com a exemples, els discos durs, les unitats de
CD/DVD, pendrives, SSD, etc.

Recorda que alguns d'aquests dispositius, com els discos durs, suporten la creació de particions per
a obtenir unitats amb sistemes d'arxius diferents.

Al sistemes Windows podem gestionar els dispositius d'emmagatzematge amb la eina administrador
de discos, al qual podem accedir pel camí Inici/Configuració/Eines administratives/Administració
d’equips/Administració de discos. Entre altres accions podem executar: obrir, explorar, marcar la
partició activa, formatar, eliminar propietats, etc.

Gestió del sistema d'arxius
----------------------
Un sistema de fitxers és un component dels sistemes operatius que ens ajuda a organitzar la
informació en un suport.

Els sistemes operatius actuals de Windows fan servir una estructura jeràrquica de fitxers en forma
d’arbre. El sistema permet crear directoris i inserir dins de cada directori fitxers i directoris nous.

Tota l’estructura comença des de l’arrel que constitueix el directori principal o directori arrel.
Aquest directori es representa mitjançant el símbol \ i conté els altres directoris i fitxers.

En els sistemes Windows podem veure unitats individuals, és a dir, cada unitat té la seva estructura
en arbre corresponent. Cada partició dels discos durs es correspon a una unitat.

A Windows podem gestionar els sistemes de fitxers des de MyPC. De la creació del sistema de
fitxers se li anomena formatar. Aquesta acció neteja la unitat, esborrant totes les dades anteriors.

Memòria virtual
---------------
La memòria virtual és una tècnica de gestió de la memòria principal que permet executar programes
més grans que la memòria principal disponible. Com ho fa? Doncs d’una manera molt senzilla,
carregant en la memòria principal només els trossos del programa que en aquells moments ha
d’executar el processador.

Per efectuar aquesta gestió en els sistemes Windows el camí pot ser: MiPC/Botó
dret/Propietats/Opcions avançades/Rendiment/Configuració/Opcions avançades.