Gestió d'arxius en mode gràfic - Exercicis pràctics
====================================

> Per fer els següents exercicis, abans s'han de crear usuaris. Segueix les instruccions del professor per crear quatre nous usuaris: `vegeta`, `piccolo`, `trunks` i `krilin`.

1. Ús de les eines de gestió de fitxers i directoris:

    a) A l'espai dels teus documents crea una nova carpeta anomenada `dragon-ball`.

    b) Crea-hi un fitxer de text buit a dins anomenat `capsule.txt`.
    
    c) Mou la carpeta `dragon-ball` a l'escriptori.
    
    d) Canvia el nom del fitxer a `capsule-corp.txt`.
    
    e) Copia el fitxer a l'escriptori.
    
    f) Esborra tots els fitxers i directoris que has fet a la pràctica.

2. Gestió de permisos:

    a) Crea una nova carpeta anomenada `red-ribbon-army` y a dins dos fitxers de text: `blue.txt` i `pink.txt`.

    b) Fes que l'usuari `vegeta` pugui visualitzar el contingut de la nova carpeta i dels seus fitxers, però no pugui modificar-los de cap manera. Utilitza l'usuari `vegeta` per comprovar-ho.

    c) Fes que l'usuari `piccolo` pugui tant visualitzar el contingut de la nova carpeta i dels seus fitxers com modificar-los. Utilitza l'usuari `piccolo` per comprovar-ho.

    d) Fes que l'usuari `trunks` pugui visualitzar i modificar el contingut de la nova carpeta, però que no pugui escriure de cap manera als nous fitxers. Utilitza l'usuari `trunks` per comprovar-ho.

    e) Fes que l'usuari `krilin` esdevingui el propietari de la carpeta i els fitxers. Utilitza l'usuari `krilin` per comprovar-ho.

3. Comprimeix un conjunt d'arxius amb les eines pròpies de Windows i descomprimeix-los després amb una altra eina (per exemple, el 7-Zip).

Grimpades
--------

1. Crea nou directori anomenat `saiyan`. A dins, crea un fitxer anomenat `saiyan.txt`. Utilitzant l'herència, aconsegueix que `trunks` tingui, alhora, el permís concedit de lectura i també aquest mateix permís denegat. Utiliza l'usuari `trunks` per comprovar si pot o no llegir el nou fitxer.

2. Crea un fitxer anomenat `Z.txt`. Fes que no hereti cap permís. Aconsegueix que tothom pugui veure el seu contingut, i que només el seu propietari tingui la resta dels permisos. Comprova-ho.

3. Copia al directori arrel del teu disc dur (C:\) el fitxer NOTEPAD.EXE. Elimina, per a `piccolo`, únicament el permís d'execució d'aquest nou fitxer. Utilitza l'usuari `piccolo` per comprovar que realment no podrà executar-ho.

